## Lag en Quiz med 10 spørsmål 

Dere har tidligere laget en quiz i Python. Denne gangen skal dere lage den i PHP, HTML og kanskje CSS. 

Lag en quiz i PHP der brukeren skal få 10 spørsmål. Spørsmålene må utformes slik at svarene skal bestå av to eller flere svaralternativer. For eksempel med radioknapper (`<input type="radio">`). Programmet skal etter hvert spørsmål, eller til slutt, informere brukeren om svaret var rett eller galt. I tillegg skal programmet telle opp alle rette svar. Etter siste spørsmål skal programmet informere brukeren om hvor mange rette han/hun fikk. 

Bruk helst lister og for-løkke for å generere selve quizen. Bruk det du tidligere har lært om utforming av skjermbilder og nettsider.  

Det er ikke tenkt at dere skal bruke database til denne. Men hvis dere har lyst, så er det lov å prøve å se om database kan brukes.
